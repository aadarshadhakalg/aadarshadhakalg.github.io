# सपनाको श्रद्धाञ्जली 


मध्यरातमा आँखा मिच्दै,
सपनामा भिज्दै, तर अन्यौल बिच मै,
छ भविष्य, कति बस्नु सिक्दै,
अर्थहीन पाठ, काला अक्षर लेख्दै ।

के बुझ्छौ तिमी ? के भन्दै छु म?
के गर्नु पर्ने ? के गर्दै छु म?
सबै छोड्न भन्छौ, सजिलो छ र?
जब सिंगो घर, एउटै खम्बा भर।

मेरा नि होलान्, रहर लाखौं,
मेरा आँखामा, नि सपना होलान्,
कतै भुली बस्दा, यि रङहरूमा,
घरका ति भोका, पेट हरु रोलान्।

नभन मलाई, सपना देख्न,
सपना मैले, सपनामै देख्छु,
न खोज चोटमा, मलम लगाउन,
यसैको सहारा, शब्द लेख्दै छु ।

लुकॆछु भने, म बादल माथि,
झरी सरी, आँशु बगाउँला,
डुबेछु भने, यदि  न झुल्की,
कुरी बस्नु, अर्को दिन आउँला ।